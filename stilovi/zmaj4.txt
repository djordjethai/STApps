Zima, zima – e, pa šta je,
ako j’ zima, nije lav! 
Zima, zima – pa neka je, 
ne boji se ko je zdrav! 
Hajd napolje momak ko je, 
tamo veje krupan sneg, 
vidiš onde navejo je čitav bedem, 
čitav breg. 
A šta može zima meni, 
šta mi može, šta mi sme? 
Nek mi nosić pocrveni, 
eto to je, to je sve! 
Seka Zorko, nemoj stati; 
tvoj nek bude prvi red; 
sad ćemo se zagrejati – 
čučni samo na taj led! 
Gle sad žive železnice – 
to je trka, to je let! 
Zbogom, ptice krilatice, 
naš je sada ceo svet! 
Iz nosa nam para liže, – 
hajd u goste ko je zvan – 
a Campa nas jedva stiže – 
tika-taka, „ajzliban“!

