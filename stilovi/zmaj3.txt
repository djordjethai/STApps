Gledaš, je li, moga konja, Gospodaru stari? 
Ne znaš je li konj il’ ptica Lastavica? 
Skidaj naočari — 
Ne možeš se nagledati, Već hajde pazari! 
Ti još pitaš za Putalja Da li valja! 
Nemaj brige! Da ne valja, ne bi bio On kod Cige, 
Ne možeš ga u carevoj Naći štali — 
Samo Ciga što ne ume Da ga hvali. 
Da ga pospe suvim zlatom Ko ne štedi, J
oš i onda jedan dukat Više vredi. 
Ako imaš, jede seno, zob i slamu, 
Ako nemaš, on ne ište, 
Ne treba mu. N
emoj da mu gledaš zube, Moj golube, 
Ni ja mu ih nisam gledo, 
Nemoj ni ti — 
Taj ne može ostariti. — 
Što ga duže teraš, kume, 
Sve je mlađi, Pa de sad mu Para nađi! 
A što pitaš: hoće l’ moći K
akav jendek da preskoči, 
Jendek, jendek — kakav jendek! 
Taj se nije još rodio Koj’ on nije preskočio — 
Preskoči ga tako lako Kao da je pile neko, 
I to uzduž, ne popreko. Ja ga jašem bez sedla — 
Sedlasta mu leđa. — 
Za pasoš ga ne pitaj, Jer — 
to njega vređa. Idi, kume, idi, idi — 
Još me pitaš: kako vidi? 
To je da se pripoveda: 
Vidi ostrag ko i spreda, 
Vidi noću ko na danu, 
A na danu ko u noći — 
Takve su mu oči. A što pitaš, moj prijane, 
Ima l’ mane — pa zato ga i prodajem, 
Moj prijane, Jerbo nema mane — 
Takvi konji nisu za nas, za Cigane. 
A brzina kakva mu je? 
Malko j’ brži od oluje. 
Sad ćeš čuti, Kazaću ti: 
Jednom sam se iz Erduta Vraćo s puta. 
Mada nas je pljusak vijo, 
On se nije umorio. Munja sevne, a on rže — 
Pljusak brzo, a on brže; 
Pljusak pišman na mog hata, Pa ga hvata, 
A Putalj ga preko gleda, Pa se ne da. 
Pljusak leti da polije — 
Tek što nije! 
Kad stigosmo pod šatora, 
U ciganski dvorac lep, 
Na mom konju sve je suvo, 
Pokiso mu samo — Rep.

