A evo i par ideja koje mogu da se primene u većini branši i oblika organizacije:
1.	Administrativni asistent: Snimite sve vaše sastanke i pretvorite ih u tekst koji će nakon toga biti filtriran da prikaže samo ono vama najvažnije. Na taj način za samo par minuta upoznaćete sa sadržajem sve one koji nisu prisustvovali sastanku. Isto tako ga možete koristiti i kao follow up mail ili kao sumarizator nekog korisnog predavanja,knjige ili bloga.
2.	Asistent korisničke podrške: Chat Bot-ovi u sličnom obliku postoje već godinama međutim mnogi ih nisu koristili jer su bili suviše „robotizovani“ ili skupi a većim delom beskorisni. Sada možete podići nivo korisničkog iskustva i odvaditi značajnu porciju posla sa tima za korisničku i tehničku podršku. Naravno, za ovo su vam potrebni kvalitetni ulazni podaci da bi trenirali vašeg robota kako bi naučio sve o vašoj organizaciji i kopirao narativ sa kojim želite da komunicirate sa vašim klijentima.
3.	Asistent za opšte i pravne poslove: Ukoliko dobro istrenirate model i nahranite ga relevantnim podacima isti vam može pomoći da usklađujete internu dokumentaciju sa zakonima zemlje u kojoj poslujete, da vam pomogne kod kreiranja ugovora i drugih pravnih i formalnih dokumenata a najjednostavnije što možete da uradite je da vam AI služi kao lektor i kontroliše vaše tekstove od gramatičkih grešaka.
4.	Copy Write Asistent: Ako želite da obradite veliki broj tema i pružanjem interesantnih sadržaja povećate broj klijenata i interakciju sa njima AI vam može pomoći ali morate da ispunite 2 preduslova. Prvi je da mu dostavite što više kvalitetnih podataka o tome čime se bavite, kako funkcioniše vaša organizacija, kako se koriste vaši proizvodi i koji su benefiti za korisnike a sa druge strane da AI nahranite sa vašim originalnim tekstovima kako bi mogao da simulira vaš stil pisanja i da na taj način bar do neke mere zadržite autentičnost i originalnost. Na ovaj način za mnogostruko kraće vreme možete da pišete kvalitetne blogove i objave na društvenim mrežama.
5.	Asistent za izveštaje: Za većinu branši izveštaji su neizostavna stavka poslovanja a sa druge strane oduzimaju mnogo vremena i energije i sa razlogom ih mnogi ne vole i izbegavaju. Uz pomoć AI vreme potrebno za pisanje izveštaja može drastično da se skrati ukoliko unapred predefinišemo šta izveštaj treba da sadrži i nakoji način da se piše. Bilo da se izveštaj podnosi klijentima ili je internog karaktera isti može biti automatizovan da bude jednako kvalitetan kao i manuelni a da je potrebno ne više od par minuta. Neki izveštaji mogu biti u potpunosti automatizovani.
6.	Prodajni asistent: Korišćenjem AI tehnika, kompanije mogu analizirati podatke o korisnicima i prilagoditi proizvode i usluge prema njihovim individualnim potrebama i preferencama. Uz pomoć predefinisanog upitnika veoma lako možete potpuno automatizovano kreirati ponudu za korisnika bez obzira koliko je proces izrade ponude kompleksan. Proces od sastanka do ponude može da traje predugo a znamo da se gvožđe kuje dok je vruće.Na isti način možete raditi i plan razvoja korisnika ili up i cross sale aktivnosti.

