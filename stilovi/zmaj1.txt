Jeste l’ čuli, kumo, verujte, bez šale, 
otvara se škola za pačiće male. 
Tako je i bilo, verujte, bez šale, 
otvorila s škola za pačiće male. 
Svi pačići došli, na skamijam stoje 
stari patak metno naočari svoje. 
Sve ih je upiso u katalog, male, 
pa ih je prozivo, verujte, bez šale. 
Pa se onda šeto s ozbiljnošću krutom 
učio ih, učio, i knjigom i prutom. 
Učio ih, učio od srede do petka, 
al’ se nisu odmakli dalje od početka. 
Nije bilo uspeha učiteljskom trudu, 
cela muka njegova ostade zaludu. 
Ništa više ne nauči pačurlija ta, 
nego što je i pre znala Ga, ga, ga, ga, ga!

