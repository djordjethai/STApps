Kako da sebi obezbedite bolji posao korišćenjem veštačke inteligencije? Umetnost postavljanja pitanja!
Različite vrste stručnjaka, doktora nauka i akademika se uglavnom slažu u konstataciji da je aktuelni nivo odgovora koje daje Chat GPT u rangu osnovnog nivoa trogodišnjih i četvorogodišnjih studija (undergraduate – visoka škola ili fakultet).
Primeri upotrebe Chat GPT koje možete pronaći na vebu, kao i moja dosadašnja praksa upotrebe ovog softvera, pokazuju da što preciznije i bolje postavljate pitanja – dobićete bolje odgovore na ono što pitate ovu veštačku inteligenciju.
Za vaš posao to znači sledeće: Što bolje radite posao i što postavljate bolja pitanja AI softveru kao što je Chat GPT, bićete produktivniji u svom poslu. Neke poslove ćete moći da uradite za nekoliko minuta, umesto da ih radite nekoliko sati, kao do sada.
Samo oni koji ne budu napredovali u svom poslu, a mogli bi ako koriste softver za veštačku inteligenciju, ove osobe verovatno neće moći da ostanu na takvom radnom mestu u narednim godinama.
Neko mora da postavlja pitanja softveru kao što je Chat GPT da bi se uradio bilo koji posao.
Što su bolje postavljena pitanja, ovakav softver daje bolje odgovore.
Odgovore na data pitanja neko treba da implementira (strukturira u poslovne procedure) da bi se posao uradio.
Zašto vi to ne biste radili?
