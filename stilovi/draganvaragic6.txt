Već postoje primeri knjiga koje su za manje od jednog dana kreirane uz pomoć Chat GPT-a. Danas imate mnoštvo saveta kako koristiti Chat GPT za kreiranje sadržaja, za programiranje, za SEO poslove, itd. U slučaju korišćenja ovakvih inteligentnih sistema za kreiranje autorskih dela, postoji ozbiljan problem sa autorskim pravima i njihovom proverom, bar za sada.
Tek ćemo biti svedoci različitih negativnih efekata, naročito u segmentu povrede autorskih prava, koje će proizvesti napredni softveri za semantičku pretragu.
Mišljenja sam da će neke osobe izgubiti posao zbog pojave ovakvih softvera, jer se jednostavno neće snaći (tzv. “gubitnici tranzicije”). Sa druge strane, mislim da će se pojaviti i neki novi poslovi sa upotrebom ovog softvera (npr. Semantic Search Manager – osoba koja zna da postavlja prava pitanja i da strukturira odgovore iz različitih oblasti u upotrebljive šablone za ostale zaposlene).
Već su se pojavila AI umetnička dela (umetnost koju stvara veštačka inteligencija), i mislim da će toga biti sve više. Takođe mislim da će mnogi to pokušati da iskoriste tako što će takva dela prisvojiti za sebe – kao da su oni autori.

