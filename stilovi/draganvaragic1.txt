Koje su posledice pojave robota veštačke inteligencije (AI) kao što je Chat GPT?
Unapređenje produktivnosti vašeg posla sa semantičkim pretragama, ne gubitak posla!
Veštačka inteligencija, autorska prava, krađa sadržaja i eksponencijalni porast “stručnjaka opšte prakse”.
Uvod: 2022. g. doživeli smo pojavu Hal 9000 u svakodnevnom životu
Hal 9000 je izmišljeni lik iz serije knjiga „Odiseja u svemiru” Artura C. Klarka (prva knjiga iz ovog serijala objavljena je 1968. g.). Neki od poznatijih citata koji se pripisuju Halu 9000:
50 godina nakon čuvenog kompjutera Hal 9000, pojavljuje se Chat GPT projekat kompanije OpenAI, koja se bavi istraživanjem i primenom veštačke inteligencije u svakodnevnom životu. Chat GPT je robot (softver) sa veštačkom inteligencijom za koji mnogi prognoziraju da će biti “ubica Gugla”.
Reakcije na pojavu Chat GPT – Strah ili oduševljenje?
Od momenta kada se krajem novembra 2022. g. pojavila javna verzija ovog inteligentnog softvera, ne prestaju reakcije zapanjenih korisnika, bez obzira da li su one pozitivne ili negativne.
Veliki broj osoba je zabrinut za budućnost svog posla, jer Chat GPT može u nekoliko sekundi da npr. kreira tekst, da ga dodatno unapredi, ili da napravi nekoliko varijacija istog teksta za različite primene. Isto tako, Chat GPT je veoma dobar u kreiranju i ispravljanju programerskog koda u različitim programskim jezicima (programiranje).
