Prašina koja se podigla u novembru 2022 se ne spušta i do sada bi svima trebalo da bude jasno da će se stvari na polju AI sada odvijati izuzetno brzo i da je svakim danom sve više ljudi uključeno u njen razvoj. Praktično ovo će biti glavna tema narednih godina. U informatičkom dobu informacija je sve! Ko ima prave informacije u pravo vreme taj ima i moć. Ko ume da efikasno podatke pretvori u znanje taj će ostvariti prednost koja će ga gurati ka vrhu. Sada već slobodno može da se kaže ko ne bude imao adekvatne podatke i ne pronađe način da ih efikasno upotrebi uz asistenciju AI taj je sebi potpisao smrtnu presudu i samo čeka dan kada će ista doći na izvršenje. Ali neće ih ubiti AI. Ubiće ih konkurencija koja je koristi. 
Gledajući u istoriju shvatamo da se ona često ponavlja samo ne uvek na isti način. Digitalna transformacija sada ubrzana veštačkom inteligencijom nije ništa drugo do još jedna industrijska revolucija. Ko je prihvatio parnu mašinu ne samo da je osigurao svoje radno mesto već ga je učinio lakšim. Isto tako treba posmatrati pojavu AI i iz ugla zaposlenog ali i iz ugla poslodavca. Ako menadžeri na vreme krenu sa primenom AI neće biti otpuštanja ali će biti određenih izmena u opisu radnog mesta. I ne samo da neće biti otpuštanja nego će biti potrebe za novim kadrovima. Iako će automatizacija uz pomoć AI podići produktivnost i količina posla koja se sada obavlja biće drastično veća od kapaciteta koje ste imali pre upotrebe AI ove aktivnosti otvoriće vam mogućnosti za proširenje poslovanja a samim tim i zapošljavanje novih ljudi. Ne samo da ćete biti efikasniji već će i procenat greške da se smanji isključivanjem ljudskog faktora tamo gde je to moguće i potrebno.

