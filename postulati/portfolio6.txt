Mogućnosti upotrebe veštačke inteligencije su zaista velike i u ovom tekstu je samo dotaknut vrh ledenog brega. Od toga koliko će menadžment razumeti benefite veštačke inteligencije u mnogome će zavisiti sudbine mnogih kompanija. Postoje tri puta kojim možete da krenete:
1.	Ako već niste, da odmah odlučno krenete sa upotrebom AI u poslovanju. Većina vaše konkurencije još nije krenula jer čeka pravi momenat, nema vremena, nema ko time da se bavi ili ne razumeju novu tehnologiju. Ko prvi krene ostvariće ogromnu komparativnu prednost.
2.	Možete da čekate jer ova oblast još uvek nije dovoljno istražena. Kada budete videli da svi oko vas koriste AI onda ćete krenuti i vi. Na ovaj način malo ćete kasniti ali ćete preživeti.
3.	Da kategorički odbijete ove nove alate iz vama dobro znanih razloga i da uključite štopericu koja će odbrojavati vreme do bankrota vaše kompanije.
Predpostavljam da će većina vas odabrati opciju 1 ali isto tako će mnogi sa te pozicije pasti na poziciju 2 jer neće dovoljno ozbiljno shvatiti momenat u kome se nalazimo. Mi smo odabrali opciju 1 i alocirali smo velike resurse za razvoj poslovnih rešenja baziranih na AI. Vreme će pokazati da li ćemo ostati na toj poziciji a jedino što možemo da radimo je da učimo,eksperimentišemo i razmišljamo kako možemo da ukrotimo ovaj alat da radi za nas a ne protiv nas.

