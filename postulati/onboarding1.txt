Svaki početak je težak a naš je cilj da ti budući boravak a pogotovo prve dane u Positive učinimo što lepšim i nadamo se da ćemo u tome uspeti I da ćemo se dugo vremena družiti i raditi na obostrano zadovoljstvo.
Iako je novac važna stavka u razvoju i životu svake kompanije on nije ono zbog čega je Positive stvoren. Kompanija postoji sa idejom da korišćenjem naših usluga vezanih za IT i digitalnu transformaciju pomaže  našim korisnicima da postanu efikasniji a pri tome da se zaposleni razvijaju u jednom zdravom okruženju. Uspemo li u tome finansijska sredstva će doći kao posledica našeg rada.
Naša zadatak je da se svaki zaposleni pre svega oseća ispunjeno i prijatno na svom radnom mestu na kome provodi najveći deo dana. Ne računajući san polovinu dana provodiš na poslu a drugu polovinu na ostalim aktivnostima. Stoga je od velikog značaja kako ćemo svakodnevno zajedno provoditi dan.
Nadamo se da ćeš kroz boravak u Positive steći mnoga stručna znanja i postati ekspert u svojoj oblasti ali i da ćeš razviti i druge veštine koje će tvoj život učiniti lepšim i lakšim. Od tebe očekujemo da ćeš sa nama bezrezervno deliti svoja znanja jer je znanje jedan od retkih resursa koji se uvećava deljenjem.
Iako smo mi kompanija koja se bavi pružanjem kompleksnih  usluga ispred stručnog znanja uvek stavljamo ljudske kvalitete. Bilo da si ekspert u svojoj oblasti ili da tek sada započinješ svoju karijeru verujemo da zajedno možemo narasti iznad svih naših očekivanja. Ukoliko voliš da učiš, vredan/dna si i radoznao/la sigurni smo da ćeš veoma brzo postati vredan član našeg tima.
Trudićemo se da te maksimalno podržimo u tvom razvoju kroz edukacije i sertifikacije a od tebe očekujemo nove ideje, predloge i rešenja koja će pomoći i našim kolegama i našim klijentima. Na putu razvoja svi mi pravimo greške i dokle kod učiš iz njih one postaju lekcije. Te lekcije su sastavni deo razvoja tako da ćemo te maksimalno podržati čak i u greškama dokle god ih pretvaraš u lekcije. Zato uči,istražuj,testiraj,greši,analiziraj,usavršvaj se,iznosi predloge i ideje i mi ćemo te maksimalno podržati na tvom razvojnom putu jer samo zajedničkim rastom možemo da napravimo bolje rezultate.




