I sada dolazimo do ključnog pitanja a to je kako da iskoristimo veštačku inteligenciju da podignemo efikasnost našeg poslovanja?
Prvo je potrebno stvoriti sve preduslove i otkloniti sva trenja. Osnovni preduslov je da imate uređene poslovne procese jer bez njih standardizacija i automatizacija nisu mogući. Ono što će vam najviše trebati su podaci. Sve počinje i završava se sa kvalitetom vaših ulaznih podataka. Veštačka inteligencija nije baš toliko inteligentna kao što se predstavlja, nije svemoguća niti bezgrešna, ona je samo još  jedan alat koji vam pomaže da budete produktivniji i tako je treba i posmatrati. Dakle ona će posao automatizacije uraditi odlično ali za rezultat je odgovoran isključivo čovek, nikako AI. AI je samo alat za podizanje produktivnosti. Dobro poznata izreka „garbage in garbage out“ ovde još više dobija na značaju. Veštačka inteligencija će vam biti od koristi samo onoliko koliko je kvalietan vaš ulazni podatak i koliko dobro ste postavili zadatak koji želite da se izvrši. Pisanje promptova postaće jedno od ključnih zanimanja budućnosti.

